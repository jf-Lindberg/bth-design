---
Title: Principles
Description: A paper about design principles. 
Template: report
---
Power over principles?
=======================

Inom ramen för kursen "Teknisk webbdesign och användbarhet" på Blekinge Tekniska Högskola under höstterminen 2021 har
denna rapport sammanställts för att utvärdera tre olika webbplatsers syfte och hur de använder designprinciper för att
förstärka sitt budskap.

Urval
-----------------------
Eftersom analysen tar upp designprinciper kopplat till webbplatsernas syfte valde vi att analysera tre webbplatser
kopplade till ett ämne där budskap är väldigt viktigt - nämligen politik. I Sverige är det relativt få framstående
politiker som har personliga webbplatser. Därför valde vi tre webbplatser kopplade till politiker i USA. De webbplatser
som analyserats är:

- [Donald Trump](https://www.donaldjtrump.com/) [^1]
- [Hillary Clinton](https://www.hillaryclinton.com/) [^2]
- [Alexandria Ocasio Cortez](https://ocasio-cortez.house.gov/) [^3]

<br/>

Metod
-----------------------

De designprinciper som omnämns i texten utgår ifrån [den här](https://www.canva.
com/learn/design-elements-principles/)[^4]
texten.

Resultat
-----------------------
![Hillary Clintons webbplats](%assets_url%/img/principles/clinton.png) {.website-img}

Webbplatsen finns till för att man ska kunna läsa om Hillary Clintons liv, se vilka projekt hon är engagerad i och vad
hennes politiska ståndpunkter är. Designen är subtil med ett klart fokus på innehållet. Den förmedlar stabilitet och
ordning & reda vilket passar webbplatsens syfte. De utmärkande designprinciper som används är hierarki och kontrast.
Elementen på hemsidan är ordnade på ett sätt så att en bild på Hillary tar upp den största andelen av fönstrets höjd.
Sedan följer länkar till de sidor som informerar om Clintons liv och engagemang. Dessa länkar är också utmärkande i hur
kontrast används för att markera dem. Undersidorna är relativt informativa och använder inte särskilt utmärkande
designprinciper.

![Donald Trumps webbplats](%assets_url%/img/principles/trump.png) {.website-img}

Syftet med denna webbplats är att engagera människor i Donald Trumps rörelse "America First", som finns till för att
bygga vidare på den politik han genomförde under sin tid som president. Designen är färgstark och drar fokus mot de
element användaren kan trycka på för att engagera sig eller donera pengar. Detta främjar webbplatsens syfte. Designen
ger också ett patriotiskt intryck vilket är i linje med den politik Trump för.

Webbplatsens design utmärks av färgvalet. De framstående färgerna är blått, rött och vitt vilket är de färger som ingår
i den amerikanska flaggan. Den huvudsakliga färgen är röd vilket enligt färgteori är en färg som stimulerar adrenalin
och blodtryck, vilket kan vara bra om man vill att folk ska engagera sig i frågor. Undersidorna följer färgschemat och
de övriga designprinciper som finns på hemsidan.

![Alexandria Ocasio Cortez webbplats](%assets_url%/img/principles/cortez.png) {.website-img}

Denna webbplats marknadsför Alexandria Ocasio Cortez och hennes arbete, med syfte att locka röster. Hemsidans design är
dramatisk med mycket som händer. Det huvudsakliga innehållet när webbplatsen laddas är ett bildspel på Cortez i olika
sammanhang där hon framstår som en empatisk, ansvarstagande och hårt arbetande människa. Det är förtroendeingivande
vilket gynnar webbplatsens syfte. Typografi är en av de designprinciper som används på webbplatsen. Texten är viktig för
att få fram budskapet och webbplatsen använder ett typsnitt med olika font-weights för att ge en känsla av vilken text
som är viktig. Färg används också för att markera viktiga element på webbplatsen, ex. rutor om olika politiska frågor.
En av de färger som används är lila vilket enligt färgteori förknippas med makt. Både typografi och färg är viktiga
delar av designen på resten aﬁv webbplatsen.

Analys
-----------------------

### Webbplatserna ovan

Sammanfattningsvis används relativt få designprinciper på de tre webbplatser som analyserats. En anledning till det kan
vara att de sidor som analyserats handlar mycket om att presentera ett visst budskap. Överdriven användning av
designprinciper / 'snygga' element kan därför dra fokus från det webbplatsen försöker förmedla. De designprinciper som
används på de webbplatser som analyserats verkar främst användas för att bibehålla intresse (genom exempelvis rörelse i
en bild) eller dra ögonen mot viktiga delar av webbplatsen. I fallet med Trumps webbplats används också färg som en del
av budskapet i sig - färgschemat på webbplatsen säger "jag är patriot!". I och med att webbplatserna vill få fram vissa
budskap (möjligtvis med undantag för Hillary Clinton) blir typografi också en viktig designprincip, eftersom text är
medlet som förmedlar de budskap som webbplatserna vill ska komma fram.

### Min portfolio-webbplats
Min webbplats hemsida ser ut så här: 

![Min portfolio-webbplats](%assets_url%/img/principles/filip.png) {.website-img}

Hemsidan och undersidorna har samma tema, de är stort sett relativt lika. Designen kännetecknas av den gråskala som 
används som färgschema samt den textur som finns i bakgrunden. Hemsidan saknar djup och känns lite konstigt 
komponerad, med ett lite slumpmässigt placerat "Hej!" i vänstra hörnet. 

Med tanke på att vi inte gått igenom designprinciper på djupet i kursen använder webbplatsen hittills ganska enkla 
designprinciper: främst färg och typografi. Det som sticker ut mest är, som tidigare nämnt, texturen i bakgrunden. 

### Åtgärder min portfolio-webbplats
Webbplatsen har uppdaterats med tre designprinciper i åtanke: djup, komposition och repetition. Djup har skapats 
främst genom att använda box-shadow på olika element, bl.a. huvud-containern på alla sidor samt bilderna i galleriet 
och länkarna i rapport/teknologi-sidan. Kompositionen har ändrats på hemsidan för att vara mer genomtänkt. Rubriken 
är flyttad in i bilden så det blir som att bilden säger "välkommen", samtidigt som bilden får ta större plats på 
sidan. För att få en mer sammanhängande webbplats har de tidigare nämnda skuggorna (box-shadow) standardiserats över 
webbplatsen, länkarna till rapporterna har även ändrats för att se ut som boxarna för teknologierna. Därmed har även 
designprincipen repetition använts.

Övrigt
-----------------------

Texten är skriven av mig (Filip Lindberg) och Malin Olsson.

Referenser
-----------------------

[^1]: https://www.donaldjtrump.com/

[^2]: https://www.hillaryclinton.com/

[^3]: https://ocasio-cortez.house.gov/

[^4]: https://www.canva.com/learn/design-elements-principles/
